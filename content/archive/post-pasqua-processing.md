+++
date = "2014-04-29T19:58:52"
draft = "false"
title = "Post pasqua processing"
slug = "post-pasqua-processing"

+++

Ok ennesimo post bimestrale giusto per scrivere qualcosa! 

Long story short: un mese e passa di "malattia", ogni settimana una diversa, feels bad. 

Spunta fuori ogni tanto qualche persona del passato, incredibile come le persone siano uguali a prima, statica, leggermente diverse ma... il succo è quello.

Ho iniziato a lavorare al progettino di [Programmazione 2](https://github.com/blackdev1l/Bomberman) e dopo uno sprint iniziale sono subito rimasto bloccato su un problema stupido. Probabilmente ho gestito male la divisione iniziale del progetto, probabilmente è meglio ricominciare tutto d'accapo. Questa Domenica sono stato a Formigine con lin e altri colleghi di università a mangiare al [Nest](http://www.tripadvisor.it/Restaurant_Review-g1929770-d5793027-Reviews-RISTORANTE_FUSION_NEST_C_C_sas_di_CHEN_XUEWEI-Formigine_Province_of_Modena_Emili.html) , ho mangiato moderatamente (il cibo cinese proprio non mi piace) e dopo al pub per finire in bellezza la serata. Il lunedì di pasquetta (si dice così? Boh!) Lin ha organizzato un pranzo con i suoi amici, abbiamo mangiato in un ristorante cinese (quello vero) a Reggio Emilia, è stato bellissimo. Avevamo una ~~saletta~~ stanza tutta per noi, con un grande tavolo circolare e una piattaforma girevole al di sopra. La stanza in verità è una sala karaoke (gli asiatici vanno pazzi per il karaoke, non so come mai.) E la piattaforma serve a far roteare i piatti che man mano arrivano. In cina non si usa l'ordinare ognuno per se, al contrario si ordina per tutti, quindi i piatti vengono posti su questa piattaforma e man mano che qualcuno vuole qualcosa da mangiare la fa girare per avvicinarsi il piatto della prelibatezza scelta. È un modo molto carino di mangiare e di vedere il pranzo. Lo preferisco a quello occidentale. Comunque dopo tante bottiglie di birra e aver mangiato cibi a me sconosciuti si era fatto pomeriggio, e ahimè bisognava tornare a casa; è stata una bella giornata dopo tutto. 

Oggi ho iniziato **Dust: An Elysian Tail** , in verità l'ho iniziato perchè sul forum di gamesvillage è stato creato un "gruppo di gioco" in cui ogni settimana si sceglie un gioco in single player tra quelli in possesso e lo si gioca, una cosa molto simpatica per smaltire tutti quei giochi mai provati nella libreria di steam dopo aver comprato tonnellate di Bundle. 
Il gioco lo trovo molto bello, scorrevole, grafica carina, qualche problema dal punto di vista dei comandi (la parata/contraccolpo non mi sembra ben implementata) ma si lascia giocare. 

Bene, per ora è tutto, alla prossima. 