+++
date = "2015-05-23T19:34:54"
draft = "false"
title = "Resoconto primo quadrimestre 2015"
slug = "resoconto-primo-quadrimestre-2015"

+++

Buonasera! 
Scrivo questo post in estremo ritardo, mi ero ripromesso di scrivere almeno un post a settimana, ma la vita si è messa in mezzo, quindi ho dovuto ritardare fino ad oggi. Colgo l'opportunità di questo Giovedì pomeriggio (siamo ormai al weekend, right?) per aggiornare questo blog, con una veste rinnovata, e tante cose belle da annunciare! 

Prima cosa: Ho trovato lavoro. Ok, non è un vero e proprio lavoro, ma più un tirocinio *retribuito* alla fine son sempre 8 e mi pagano, possiamo chiamarlo lavoro, sottopagato, ma lavoro. 

Sono stato abbastanza "fortunato" nel trovarlo, dopo tutto durante la ricerca questo è stato il primo colloquio effettuato e sono stato subito assunto, dopo una eterna e lunga sequela di carte burocratiche da compilare, ritirare, stampare, spedire.

Comunque, mi occupo di quello che mi piace, software development, precisamente di quello per cui ho *studiato* da me nel periodo tra la rinuncia agli studi, **Ruby on rails** e **sviluppo android**.

L'impatto col mondo del lavoro, devo dire la verità, non è stato così traumatico come pensassi. Ho sentito tantissime storie dell'orrore, dall'impossibilità di trovare lavoro, al mobbing sfrenato per i neo-assunti, all'utilizzo di tecnologie ormai che definire archeologiche è poco. 

Niente di tutto questo, almeno per ora, ho trovato lavoro al primo colloquio e l'ambiente è estremamente positivo, uso tecnologie moderne, in un settore che è in continua evoluzione, non potevo chiedere di meglio, anzi forse sì, un salario migliore, ma non si puo' avere tutto dalla vita purtroppo. 

I colleghi sono stati molto gentili e mi trovo estremamente bene, non posso davvero lamentarmi. 

Un fattore non so se considerare positivo o negativo, è stato quello di avermi subito messo a lavorare ad un progetto, da solo, senza nessuna restrizione, i punti positivi sono la totale libertà di lavorare a un progetto come mi pare a me, con le tecnologie che preferisco, dall'altra beh, sono appunto *on my own*, devo gestire tutto io, progettare da solo l'architettura del programma e ogni aspetto. Per fortuna sono riuscito a cavarmela, il progetto è piaciuto, e sta andando avanti. Sono soddisfatto di me, del lavoro svolto e di come stanno andando le cose. 

Nel mentre, sto passando un mese da pendolare, dormendo a casa della mia ragazza, i suoi parenti sono andati in Cina, e possiamo stare un po' di tempo insieme, aiutandola al bar. 
Non è facile, sopratutto lavorando, quindi, avendo un orario da ufficio da rispettare ed essendo pendolare, mi tocca correre spesso tra treno, bus, e bici (si, con la mia nuova bici pieghevole faccio avanti e indietro con essa). 

Ho anche ricevuto il mio primo stipendio, che bello finalmente **guadagnare** soldi con la propria passione. Seppur pochi, *sigh*. 

Ho intenzione di iniziare a staccarmi da google, un intenzione maturata ormai da qualche anno, ma è difficile, molto difficile. Spero col tempo di farcela, non mi piace la piega che sta prendendo internet, non mi piace sopratutto come google stia diventando una sorta di Skynet o qualcosa di simile. Il futuro sembra sempre più a tinte cyberpunk, e ciò non mi piace. 

Continuerò a scrivere qualcosa nei prossimi giorni, magari in un secondo post o su questo, chissà. 


Au revoir.